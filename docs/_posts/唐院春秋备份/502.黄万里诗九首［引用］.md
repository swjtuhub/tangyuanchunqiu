---
title: 黄万里诗九首［引用］
date: 2011-09-13 15:43:00
permalink: /pages/bb_1000501
categories: 
  - 唐院春秋备份
sidebar: false
author: 
  name: 唐院春秋
  link: /tycq
tags: 
  - 
---

* * *

  
|  | **  
黄万里诗九首  
  
《治水吟草》自序  
  
* 1991年6月，作者将右冠残草（30首）、治河咏怀（15首）、忆旧感怀（26首）和漫游闲咏（29首）等集于一册，冠名曰《治水吟草》。此为其序。   
  
星河回转岁月流，宇内寓形八十秋，忆昔童蒙犹似昨，悲欢历历思悠悠。  
双亲养我多劳劬，勤苦工农亦足讴，愧恨平生效世少，拼将心力为群谋。  
少时气岸凌牛斗，万卷披来空自负，曾未学为如此文，兴酣摇笔龙蛇走。  
文山气节董狐管，念想元元未封口，总是挚情忧国泪，非关傲世妄归咎。  
狂生有道出资封，苦学图成盼晚风。斯道斯文堪扫地，斯才斯技要纳忠。  
阅历江河如指掌，青灯埋首忆艰工，辄从杨子谋江利，忍对黄河哭禹功。  
有策犯鳞何足忌？垂危献璞平生志，此身哪值五羖皮，倘济苍生秦豫冀。  
欲趋彤庭奉拾遗，濒临耄耋仍虚迟，犹龙老去倦勤未，马角乌头肯创思。  
  
  
贺新郎·百花齐放颂  
载1957年6月19日《人民日报》  
  
绿尽枝头蘖。怎当他，春寒料峭，雨声凄切。  
记得梅花开独早，珠蕾偏曾迸裂。盼处士，杳无消息。  
桃李临风连影摆，怯轻寒，羞把嫩芽茁。静悄悄，微言绝。  
  
忽来命护花节。乘回风，拨开霾气，宇清如澈。  
人世乌烟瘴气事，一霎熏销烬灭。翻潋滟，芬香洋溢。  
好鸟百花丛里舞，这当儿、鼓起笙簧舌。心自在，任翔逸。  
  
  
念奴娇·燕都平原吊古 1961年3月  
余既右冠。奉命在密云劳动，与。昌农民工同居同合同劳。所居半自地下掘土筑成，及次年再去，已荒废雅寻。追思前后，不禁慨然。  
  
茫茫黄土。埋没尽，千古英雄豪杰。  
荒道西边，仿佛是，艰苦当年住穴。  
半起人间，半居泉下，漂渺茅芦结。西风残照、空余棂断墙缺。  
  
遥想历代英豪，风云初感会，才华洋溢。  
苒苒盈虚曾几度，抔土北邙湮没。  
我岂衰乎！栖栖当奋起，壮怀黄越。苍生应济，仰天长啸倩切。  
  
  
莫愁行——赠宜之 1963年  
  
宜之宜之且莫愁，听我放歌解君忧。  
五十知非古常有，立言补过更何尤？  
君不能南越请缨羁美帝，宿功空忆老骅骝！  
又不能彤庭献策遏苏修，枉响雷同岂远猷？  
幸有唐尧在，低头学未休，  
不应狂自圣，傲岸笑公候。  
鸣狗董龙蝇点玉，丛轻折轴羽沉舟。  
孔丘柳跖皆麈土，大隐无成中隐求。  
愚者逞豪智者卷，儒冠烧却脱缧囚。  
闭关错莫长吁叹，最是伤神孤独幽。  
救济苍生终有日，松云高卧气还遒，  
纵然散发江湖去，留得丹心照故邱。  
  
  
念黄河 1962年8月  
闻黄河中游淤塞，三门峡水库不能蓄水。一如当年愚言。怅惘之余，诠次为七言长句。  
  
有水有水号黄河，荡荡奔放挟沙多。蛟龙千里长堤束, 坼岸潦原在一呵。  
有父为君身毁灭，其子称王息洪波。千古英雄淘既尽，犹怀磊块欲如何？  
念君气度亦爽飒，清渭浊泾兼引纳。肯吐琼浆淤万顷，千年斯土民践踏。  
人间浅识一何多，斩断沙流三门阖。更在东平潴漾漾，丰功伟利云综合。  
诏谓君氛从此靖，颂请不乏鲍参军。奇祥异瑞争来送，胜利冲来头易昏。  
樗散书生不晓机，竟然抗疏犯龙鳞。紫芝盛世岂应唱，肠热鲁连理必伸。  
源头水土应保恤，沙入河槽须纵逸。洼道轮流潦可泄，立农建土赖洪积。  
而今坝蓄复堤塞，清水顶冲长告急。行见渭滨仑廪实，翻为云梦鱼虾没！  
廷争面折迄无成，既阖三门见水清。终应愚言难蓄水，可怜血汗付沧溟。  
徙薪曲突非求泽，烂额焦头自上鬓。肠断秦川陇水咽，艳阳遗照此精诚。  
  
  
哀黄河 1963年8月  
癸卯伏雨，闭户披览各家改建三门峡坝工意见。顿起无穷之虑，怅望禹功，泪垂无已。  
  
昏昏八表停云里，风雨凄凄满地水。闷煞书生不得出，闭门重讨治河技。  
百家宏论亦纷纷，造坝节流曾一是。留洞排沙谋不用，枉教民徙无常止。  
曾参岂是杀人者？郑国莫非怀鬼士？尽说河清定可期，长堤千里顶冲涘？  
可怜血汗付东流，留得空库仰谷底。五载尔来管葛多，改持开洞排沙旨；  
纷纷献计泄库藏，但恨水高壅远沚。噫吁嘻！异哉奇计！摆脱秦灾复能几？  
郑渠垂就木成舟，应尽水库功用起；兴利除灾并顾间，巧谋犹待细研揣。  
凡今谁是出群雄？翡翠兰苕千手指。谁掣鲸鱼碧海中？百年难遇风流子！  
莫教碧眼笑千秋，莫使禹功坠如此！雨打窗声催转急，愿闻扫却杞忧矣。  
  
  
倾听华县华家公社主任宁冬梅报告三门峡坝造成后的灾情 73年夏  
  
听罢毕家遭害苦，不禁簌簌泪交颐。暴洪施虐知拦阻，恶碱侵农待溉漓。  
凡此事先皆可见，一般律定莫相违。平生积学曾何用？愧对苍生老益悲。  
  
  
一面俯首听批，一面竭思治黄 73年  
  
江淹才尽冯唐老，哪有雄谋济众生？未悟庄周飞蝶意，且从列子御风行。  
当年郑国徒劳敌，今日曾参诬杀人！遥望秦川空洒泪，及身难报圣农恩。  
  
  
梦吟绝笔 1971年3月  
  
一死明知素志空，九州行水夫斯翁。  
但教莫绝广陵散，枉费当年劳苦工。  
  
  
**
![](/pic/img.bimg.126.net_photo_NGYCDT9f2mQbKslkUebs4Q==_4550324473504844036.jpg)  
  
  
|  
---|---|---